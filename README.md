# Demonerna på internet
**Demonerna på internet : en introduktion till TCP/IP-protokoll, internet och säkerhet**
är en utforskande bok om internet. Boken är skriven för att vara lättläst och
innehåller inte särskilt mycket kod, men de få kodexempel som finns i boken
hittar du här.

**ISBN: 978-91-983300-8-3**

Du hittar boken hos [CyberInfo Sverige](https://www.cyberinfo.se/bocker/) och 
[Bokus](https://www.bokus.com/bok/9789198330083/demonerna-pa-internet-en-introduktion-till-tcp-ip-protokoll-internet-och-sakerhet/).

Är du nyfiken på boken så titta gärna igenom
[innehållsförteckningen](https://www.cyberinfo.se/dokument/demonerna-pa-internet_innehallsforteckning.html).

## Baksidetexten
Internet är fullt av demoner som vi kan leka med. Mejldemoner, webbdemoner,
namndemoner och många andra typer av demoner. I Demonerna på internet lär vi
oss vad dessa demoner är för något och hur vi kan prata med dem med hjälp av
vanliga textkommandon. Det gör att vi får en djupare förståelse för hur
internet fungerar och hur allt hänger samman.

När vi utforskar demonerna upptäcker vi också några intressanta saker om
internet. Bland annat att många av de protokoll och demoner vi använder idag
är riktigt gamla. Vi lär oss också att Unixsystem i olika former har spelat en
viktig roll för internets utveckling och gör så fortfarande. 

Laborationerna i boken utförs därför på Unix- eller Linuxsystem. Men även om
man använder ett annat operativsystem på sin dator kan man genomföra bokens
laborationer. I början går vi igenom hur man kan installera Linux inuti
Windows med hjälp av WSL. De som använder macOS har redan ett komplett
Unixsystem och kan börja laborera direkt.

I boken utforskar vi också ämnen som säkerhet och hacking. Vi gör en egen
trojan som startar en bakdörr på datorn. Vi avlyssnar nätverkstrafik med
tcpdump och förfalskar mejl genom att prata direkt med mejlservrar på
internet.

Vi lär oss hur HTTP-protokollet fungerar, hur man kan göra manuella
förfrågningar och modifiera de headers som skickas med i HTTP-anropen. Vi
testar också att göra en egen liten webbdemon, eller webbserver, som visar en
enkel hemsida.

Boken är en kort introduktion till TCP/IP och några av de vanligaste
protokollen, så som HTTP, SMTP, POP3, NTP och DNS. Den är skriven för att vara
lättläst, och man behöver inte genomföra bokens alla laborationer om man inte
vill – den går lika bra att läsa i sängen eller i soffan.

## Framsidan
![Demonerna på internet](/omslaget-demonerna-pa-internet-github.png)
